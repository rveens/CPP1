We maken een tekenprogramma in C++ in Microsoft Visual Studio. Dit projectje levert je het eindcijfer voor dit vak op.

Deze les krijg je een overzicht van alle eisen waar het programma aan moet voldoen.

Je kunt er alleen aan werken, of met twee personen. Je wordt uitgenodigd om in week 9 of week 10 je werk te laten zien en beoordelen. Datum volgt nog. Volgende week wordt een lijstje met beoordelinscriteria gepubliceerd.

Eisen aan het tekenprogramma van vorige week

De volgende eisen waren al gesteld:

In een menu Shape zijn minstens twee entries: Circle en Rectangle.
x Met klikken en slepen kun je de gekozen vorm tekenen.
x Maak een abstracte klasse Shape, die zichzelf kan tekenen. Circle en Rectangle zijn derived.
x Hou een lijst met getekende Shapes bij
x Shape kan zichzelf ook als tekst naar een stream schrijven en er van lezen
- Je kunt je tekening daarmee opslaan in een bestand en weer inlezen

Nieuwe eisen aan het tekenprogramma

Daar komt nog bij:

Functionele eisen
x Je kunt kiezen uit de vormen: Vierkant, Rechthoek, Cirkel, Ellips en...
x Je kunt de vorm Veelhoek kiezen: klik een willekeurig aantal punten en er worden lijntjes tussen getrokken
x Er kunnen lijnen tussen vormen getrokken worden (diagrammen)
x Er kan tekst in een vorm gezet worden
x Lijndikte en -type kunnen per vorm of verbindingslijn worden ingesteld
x Er komt een vinkje in het menu vóór de huidige keuzes
x Tijdens het tekenen met de muis wordt de vorm in stippellijntjes getekend, pas in gewenste kleur bij loslaten
x Er is een undo-functie (ctrl-z)
x Je kunt objecten selecteren met een klik. Maak een methode virtual bool Shape::IsOn(CPoint point) const;
x Je kunt geselecteerde objecten verwijderen
x Als nodig wordt alles opnieuw getekend (bijvoorbeeld na minimize-maximize)
- Zorg voor logisch gedrag als de muisaanwijzer tijdens slepen het venster verlaat en dan al dan niet wordt losgelaten
- Voeg een toolbar toe

Extra functies (voor extra punten)
- Lijnkleur en opvulkleur kunnnen per vorm of verbindingslijn worden ingesteld
- Je kunt geselecteerde objecten verplaatsen (verbindingslijnen gaan dan mee)
x Je kunt kleur en stijl van geselecteerde objecten wijzigen
- Je kunt de tekening afdrukken op een printer
- Je kunt vormen groeperen en loskoppelen
- Je kunt extra vormen, zoals pijlen, dynamisch toevoegen aan het menu. Staan in een apart bestand

Technische eisen
Sla je tekening op als een lijst van Shapes, bijvoorbeeld
Shape **shapes; of Vector<Shape*> shapes;
Gebruik string of char* voor tekst (utf-8)
Sla tekstbestanden op als utf-8 met BOM
Gebruik wstring of wchar_t* voor bestandsnamen
Voorkom memory leaks: zet tegenover elke new een delete
Voorkom overal 'index-out-of-bounds'

Overige eisen
Maak voor elke klasse een .cpp en een .h
Schrijf duidelijk en zinvol commentaar in je sources
Gebruik betekenisvolle naamen voor klasses, objecten, methoden en variabelen

Succes